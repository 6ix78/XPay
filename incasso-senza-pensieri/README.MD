# Incasso senza Pensieri
Incasso Senza Pensieri è un servizio a valore aggiunto dedicato alle prenotazioni (Hotel e Ristoranti) gestibili con il Gateway XPay.

Conforme a tutte le normative di sicurezza in vigore, il servizio “Incasso Senza Pensieri” si basa sulla piattaforma Nexi XPay e permette di semplificare le prenotazioni effettuate a distanza tramite tutti gli strumenti di pagamento accettati dall’esercente rendendole maggiormente difendibili in caso di disputa.

Il servizio consente i seguenti tipi di prenotazione:

- Prenotazione Garantita: prenotazione, tramite una verifica carta senza addebito al cliente. Nel caso il cliente non si presenti presso la struttura, è possibile addebitare il costo della prima notte di soggiorno.
- Prepagato Rimborsabile: prenotazione con pagamento anticipato. È possibile rimborsare l’importo totalmente o parzialmente (a seconda di Termini e Condizioni definiti dall’esercente) nel caso in cui venga cancellata la prenotazione prima dell’inizio soggiorno.
- Prepagato non Rimborsabile: prenotazione con pagamento anticipato. Non è possibile effettuare alcun tipo di rimborso.

È inoltre possibile eseguire operazioni di verifica carta: verifica carta a importo 0 senza tokenizzazione, finalizzata a verificare la validità della carta del cliente.

Per poter utilizzare il servizio è necessario attivarlo da back office e configurare almeno una struttura.